---
template: things-to-come
description: >
    Le foreste della Germania sono in pericolo come mai prima d'ora. Quest'anno abbiamo perso già migliaia di acri di foreste a causa dell'azione combinata di caldo, siccità, tempeste, incendi boschivi, invasioni di insetti e malattie dovute ai funghi. C'è bisogno di un'azione radicale per evitare la scomparsa delle foreste.
alias: /en/tipping-points/future-forests
---

::: long

La scomparsa delle foreste in Europa è raddoppiata dal 1984 al 2016[^Senf2018], e la situazione peggiora ancora più oggi. In Germania, nella sola prima metà del 2019, un'area maggiore di 200,000 campi di calcio è andata perduta, quasi il 2% delle foreste dell'intera Germania. Alcuni proprietari hanno perso fino al 50% delle loro terre, per una valore di più di 600 milioni di euro[^Johnson2019][^Connolly2019].

Con l'aumento delle emissioni di CO~2~ e del surriscaldamento della Terra, molti cambiamenti climatici si stanno facendo strada in Germania: estati calde e secche, siccità, tempeste invernali... Se non per mano del fuoco, gli alberi si stanno indebolendo per il caldo estremo e la mancanza di acqua che, se non li uccide, li lascia in balia di parassiti come il coleottero della corteccia, che daranno loro il *colpo di grazia*.

Le foreste hanno un ruolo fondamentale per la nostra sopravvivenza sulla Terra, della quale ricoprono circa il 30% della superficie. Grazie a loro si formano le falde acquifere, ci danno legna, filtrano l'aria, riducono la CO~2~ e la temperatura, garantiscono spazio per la conservazione delle specie e luoghi di distensione per le persone. La morte delle foreste ha conseguenze drammatiche, una delle quali è la reazione provocata nel Ciclo del Carbonio. Quando gli alberi muoiono o bruciano, smettono di catturare CO~2~ dall'atmosfera e rilasciano la CO~2~ che hanno accumulato negli anni, intensificando quindi i cambiamenti climatici e accellerando ulteriormente la morte stessa delle foreste[^Allen2010].

**Sotto i 2°C di surriscaldamento globale, che raggiungeremo probabilmente entro il 2050, gli incendi boschivi aumenteranno fino al 75%, la durata media delle siccità sarà prolungata di 4 mesi e la frequenza di eventi di caldo estremo sulle terre emerse salirà del 290%[^IPCCsr15]!** Nel futuro più prossimo, le foreste tedesche sarà completamente diverse da come le conosciamo oggi. Specie d'albero come l'abete, il faggio, il frassino, l'acero norvegese e il platano sono le più minacciate e saranno probabilmente soppiantate da quelle più meridionali, meglio adattate a climi aridi, ma questo solo nel migliore dei casi. Nel peggiore, i cambiamenti saranno troppo veloci e le foreste non riusciranno ad adattarsi, portando alla loro scomparsa. É quindi fontamentale per il futuro proteggere, e rigenerare, le nostre foreste. Grandi nazioni come la Cina e l'India stanno intraprendendo azioni simili e sono ora in prima linea nella piantumazione e la rigenerazione delle foreste; la nuova vegetazione dal 2000 in Cina e India corrisponde in estensione alla foresta pluviale Amazzonica[^Dunne2019]. Attraverso le nostre azioni possiamo evitare un futuro da incubo alle foreste *da sogno* della Germania.

<!-- references -->

[^Senf2018]: Senf et al., 2018, [Canopy mortality has doubled in Europe’s temperate forests over the last three decades](https://www.nature.com/articles/s41467-018-07539-6), Nature Communications 9:4978.

[^Johnson2019]: Johnson, 20 Jul 2019, [Germany's forests on the verge of collapse, experts report](https://p.dw.com/p/3MMmg),  Deutsche Welle.

[^Connolly2019]: Connolly, 7 Aug 2019, ['Part of German soul' under threat as forests die](https://www.theguardian.com/environment/2019/aug/07/part-of-german-soul-under-threat-as-forests-die), The Guardian,  London, United Kingdom.

[^Allen2010]: Allen et al., 2010, [A global overview of drought and heat-induced tree mortality reveals emerging climate change risks for forests](https://doi.org/10.1016/j.foreco.2009.09.001), Forest Ecology and Management 259(4):660-684.

[^Dunne2019]: Dunne, 12 Feb 2019, [One-third of world’s new vegetation in China and India, satellite data shows](https://www.carbonbrief.org/one-third-worlds-new-vegetation-in-china-and-india-satellite-data-shows), Carbon Brief.

[^IPCCsr15]: IPCC Special Report, 2019, [A Global Warming of 1.5°C](https://www.ipcc.ch/sr15/), IPCC, Geneva, Switzerland.

:::
