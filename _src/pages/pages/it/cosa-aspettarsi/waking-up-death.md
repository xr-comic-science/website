---
template: things-to-come
description: >
    L'aumento delle temperature in Siberia e Nord America sta causando lo scioglimento del suolo ghiacciato, il permafrost, e rilascia microbi infettivi da tempo dimenticati o sconosciuti che minacciano la nostra salute: peste, antrace, vaiolo, influenza spagnola…
alias: /en/tipping-points/waking-up-death
---

::: long

Durante l'ondata di calore estiva di Agosto 2016, l'antrace ha ucciso un ragazzo di 12 anni in una zona remota della Siberia[^BBC2016]. Ad almeno altre 20 persone è stata diagnosticata questa malattia potenzialmente mortale, e più di 2300 renne nella zona sono morte per questa infezione. La ragione era ovvia ma sconcertante. Una renna infetta era rimasta congelata nel permafrost per più di 75 anni. **Ma quel ghiaccio si è sciolto, rilasciando le spore di *Bacillus anthracis* nel suolo e nelle acque circostanti** – finendo successivamente nella catena alimentare. È stata la prima epidemia nella regione da 75 anni.

Per anni i ricercatori avevano predetto che uno degli effetti del surriscaldamento globale poteva essere il rilascio di tutto ciò che era rimasto in precedenza intrappolato nel permafrost, sciolto con l'aumentare delle temperature[^Goudarzi2016]. Ciò include agenti infettivi devastanti a cui gli umani potrebbero non essere pronti o immuni, come la peste bubbonica, l'antrace, il vaiolo, l'influenza spagnola. E queste sono solo quelle che conosciamo! Non abbiamo testimonianze di altre malattie che potrebbero aver infestato i nostri antichi predecessori.

Ora la teoria sta diventando pratica. **Microorganismi infettivi si stanno risvegliando dal sonno glaciale, e sta succedendo rapidamente.** Secondo i ricercatori della University of Alaska a Fairbanks e del Alfred Wegener Institute di Potsdam, il permafrost si sta già sciogliendo ad un ritmo che ci si sarebbe aspettati prima del 2090[^Farquharson2019]. Parti di permafrost rimasti congelati per migliaia di anni si stanno ora squagliando velocemente, rilasciando malattie infettive e abbondanti quantità di Gas serra (GHG) nell'atmosfera. Questi ultimi sono considerati uno dei più grandi punti critici nel cambiamento climatico.

Il messaggio è chiaro: dobbiamo agire adesso per evitare il peggio!

<!-- ## References -->

[^BBC2016]: 2 Aug 2016, [Russia anthrax outbreak affects dozens in north Siberia](https://www.bbc.com/news/world-europe-36951542), BBC News.

[^Goudarzi2016]: Goudarzi, 1 Nov. 2016, [As Earth Warms, the Diseases That May Lie within Permafrost Become a Bigger Worry](https://doi.org/10.1038/scientificamerican1116-11), Scientific American 315(5):11-12.

[^Farquharson2019]: Farquharson et al., 2019, [Climate Change Drives Widespread and Rapid Thermokarst Development in Very Cold Permafrost in the Canadian High Arctic](https://doi.org/10.1029/2019GL082187), Geophysical Research Letters 46(12):6681-6689.

:::
